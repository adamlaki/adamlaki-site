---
title: "WordPress fejlesztő"
layout: "layouts/page.html"
metaDesc: "Magas minőségű, vállalati WordPress fejlesztés."
---

Megbízható és nagy tudással rendelkező WordPress fejlesztőt keresel? Rám, ránk számíthatsz. Megfelelő, más előtt is vállalható minőségben készítjük el az egyedi WordPress oldalad.

Egy [WordPress](https://hu.wordpress.org/) oldal elkészítése alapeseben nem nehéz. Az egész rendszernek az alap célja, hogy bárki el tudjon készíteni egy egyszerű weboldalt. Akik komolyabb szakmai tudás nélkül is érzik magukban a kihívást, hogy neki álljanak és elkészítsék a saját oldalukat azok nagyon sokat tanulhatnak és sokat spórolhatnak.

A WP kettős oldala egy jó funkció, ami okozhat problémát is. Egy weboldal nem pár hónapra készül, általában több évig kell támogatnunk. Ha nem értünk hozzá a megfelelő mértékben - és már egy komplexebb rendszerre van igényünk - akkor biztosan lesznek olyan problémáink amiket nem tudunk majd megoldani.

Ha igazán vállalható oldalt szeretnénk olyat, ami a vetélytársak között is megállja a helyét, akkor érdemes felkeresnünk egy szakembert.

A következőkben összegzem, hogy miben tudok én segíteni.

## Hogyan dolgozok

- Csak egyedi WordPress sablont készítek. Nem használok 3rd-party buildereket, sem vásárolt témát. Ennek a legnagyobb előnye, hogy csak az kerül az oldalba, amire feltétlen szükség van, valamint tudom hosszútávon támogatni.
- Csak specifikáció alapján dolgozok. Még egy kisebb, portfólió oldal esetén is rengeteg munka van. Ezért a fejlesztési leírás elkészítése mindig az első lépés.
- Modern UI tervet készítek az előre meghatározott igények során.
- Csak a szükséges és megbízható bővítményeket használom így csökkentem a felesleges függőségeket, valamint teszem az oldalt könnyebben karbantarthatóvá.
- A kód amit kiadok a kezemből megfelelő minőséget képvisel. Ez általában sokat nem jelent a megrendelőnek, de elképesztő dolgokat látunk fejlesztőként, amikor átveszünk egy-egy oldalt. Fontos kiemelni, hogy értünk ahhoz, amit csinálunk.
- Támogatom az oldalt hosszú távon, legyen az karbantartás, vagy továbbfejlesztés.

## Bővítmény fejlesztés

WordPress esetében a bővítmény fejlesztéshez már egy jóval magasabb tudás kell. Ebben is tudok, illetve tudunk segíteni [Gergővel](https://twitter.com/_iamgergo), kollégámmal.

Ha érdekel egy példa munkánk nézd meg az open source [WooCommerce SimplePay integrációnkat](https://simplepay.conedevelopment.com/), amit több száz weboldalban használnak.

## Amit már nem tudunk kiszolgálni WordPress-el

WP esetében fontos meghúzni azt a határt, amin már nem érdemes átmenni bonyolultságban és fenntarthatóságban. Ez még mindig egy jó részt legacy CMS - _amit az utóbbi időben nagyon komolyan fejlesztenek_ -, aminek számos megkötése van.

Nem mindegy, hogy valamit WordPress-ben foltozunk össze, vagy megírjuk Laravel-ben. Az előbbi rengeteg megkötést jelenthet egyedi logikában, amit hosszútávon üzembiztosan nem nagyon tudunk és érdemes kiszolgálni.

Ezért ha olyan megkeresést kapunk, amiben sok az egyedi megoldás és úgy látjuk, hogy kezelhetetlen lesz WP-ben, akkor csak egyedi, Laravel alapú megvalósításra tudunk ajánlatot adni.

## Meglévő WordPress oldalak átvétele

WP esetében meglehetősen nehéz átvenni egy meglévő oldalt. Ez ered abból, hogy sok esetben olyanok fejlesztették, akik tákoltak, vagy pedig azért mert olyan bonyolult megoldások vannak benne, amiket mi már ebben a rendszerben nem szeretnénk vállalni.

Természetesen veszünk át más által készített oldalt, de ha vállaljuk, akkor csak óradíj alapon tudjuk.
